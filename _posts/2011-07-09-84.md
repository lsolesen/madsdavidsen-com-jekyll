---
title: "God sommer"
permalink: /node/84
language: da
category:
  - Daily life
last_modified_at: 2013-04-06T19:22:30Z
---

God sommer til alle derude! Jeg håber, at I har fået slappet af, hygget med familien, været på ferie og hvad der ellers måtte glæde den enkelte i en ferieperiode. Jeg har haft en lidt hektisk ferie, da jeg først brugte en ferieuge på trænerkursus i Vildbjerg med A-trænerne. En meget inspirerende og lærerig uge, så tak alle mine trænerkolleger og ros til DBU for et kompakt program, hvor alle blev stillet overfor udfordringer.

Dernæst har jeg rykket min kæreste fra Aalborg til København, så det bliver dejligt at være mere sammen samt at undgå tog/flyture til Nordjylland!

I aften (søndag) kommenterer jeg U17 VM-finalen samt kampen om 3./4.pladsen live fra Mexico, så se med på Eurosport fra kl. 22.00 - det bliver en lidt lang, men spændende nat med topklasse ungdomsfodbold.
