---
title: "Velkommen til madsdavidsen.com"
permalink: /node/87
language: da
category:
  - Daily life
last_modified_at: 2013-04-06T19:30:41Z
---

I dag er min hjemmeside officielt åben, og det er jeg selvfølgelig glad for. Det er ingen hemmelighed, at fodbold er min passion, men jeg elsker også at formidle, skriv og kommunikere, og derfor håber jeg at kunne lave en god kombination på dette site.

Jeg håber at være med til at inspirere andre og få skabt en debat omkring spændende emner primært i fodboldverdenen og talentudviklingen. I er altid velkommen til at skrive til mig med ris og ros, og nedenfor er min første update:  

Tager i dag på Eurosport for at kommentere kampen mellem Argentina og Chile ved de sydamerikanske U20-mesterskaber. En turnering, som jeg kommenterer hele vejen igennem på Eurosport2. Jeg har været så heldig at blive tilknyttet Eurosport som ungdomsekspert grundet mit trænerarbejde og kendskab til ungdomsfodbold. En lille drengedrøm, jeg har haft siden, jeg var knægt, hvor jeg rendte rundt på banerne og i haven i Ølsted og legede "Flemming Toft og Frank Arnesen".

På papiret er de Sydamerikanske U20-mesterskaber ikke den mest feterede turnering med de mest kendte fodboldspillere, men omvendt, så er det her, at det er muligt at 'scoute' fremtidens stjerner, da både Lionel Messi og Ronaldo tidligere har optrådt i turneringen.

Samtidig er det fantastiske ved at se ungdomspillere spillernes opportunisme og flair. Spillerne tør tage chancer, som på et givent seniorhold aldrig ville blive accepteret, så slå over på Eurosport2 og nyd showet!
